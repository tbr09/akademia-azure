# Blob storage

Będąc na stronie głównej przechodzimy do usługi Blob storage.

![](../../.gitbook/assets/image11.png)

Dodajemy nowy kontener, który będzie pewnego rodzaju pojemnikiem na dane. Dzięki kontenerom możemy w prosty sposób stworzyć przejrzystą strukturę danych.

![](../../.gitbook/assets/image12.png)

Wpisujemy nazwę kontenera oraz wybieramy jeden z dostępnych poziomów dostępu. W naszym przypadku będzie to Container. Następnie zatwierdzamy OK.

![](../../.gitbook/assets/image13.png)

Po przejściu do nowo stworzonego kontenera będziemy mieli dostęp do listy plików znajdujących się w nim oraz możliwość wgrania nowego pliku z dysku.

![](../../.gitbook/assets/image14.png)

Po dodaniu nowego pliku pojawi się on na liście, gdzie możemy przeglądać szczegóły dotyczące naszych plików oraz pobrać jego bezpośredni adres URL.

![](../../.gitbook/assets/image15.png)

Znacznie wygodniejszą opcją do przeglądania zawartości usług Storage Account jest Storage Explorer.

![](../../.gitbook/assets/image16.png)

Storage Explorer jest dostępny również do pobrania w wersji desktopowej.

![](../../.gitbook/assets/image17.png)

Aby połączyć się z subskrypcją Azure należy przejść do ustawień i dodać konto na którym mamy subskrypcję.

![](../../.gitbook/assets/image18.png)

Logujemy się i zatwierdzamy dodanie konta poprzez Apply.

![](../../.gitbook/assets/image19.png)

Następnie przechodzimy do strony głównej aplikacji, gdzie możemy przeglądać i zarządzać wszystkimi usługami Storage Account w obrębie subskrypcji dostępnych na danym koncie.

![](../../.gitbook/assets/image20.png)

Wracając do portalu – po przejściu do sekcji Access Keys będziemy mieli dostęp do kluczy dostępu, które pozwalają na połączenie się z usługą z aplikacji lub innego serwisu. Klucze są zawsze dwa, na wypadek gdy jeden z kluczy nam wycieknie, możemy przełączyć usługę na drugi i wygenerować nowy – unikając w ten sposób przerwy w działaniu aplikacji.

![](../../.gitbook/assets/image21.png)

