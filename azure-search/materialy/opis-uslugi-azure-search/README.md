# Azure Search

## Opis warsztatów

Warsztaty będą dotyczyły usługi Azure Search. Za jej pomocą można szybko stworzyć wyszukiwarkę, która oferuje wiele ciekawych i przydatnych funkcjonalności.

W czasie trwania warsztatów dowiesz się jak działa Azure Search, jak stworzyć usługę, jak wyszukiwać oraz jak włączyć usługę do aplikacji webowej. Powiem Ci również co możesz zrobić z tą usługą poza warsztatami, aby ją lepiej poznać.

W materiałach do zajęć dostaniesz wiele stron opisu co i jak po kolei będziemy robić. Jest to długi materiał, ale nie zniechęcaj się. Większość to zdjęcia, a przejście przez cały materiał nie zajmie długo.

Praca domowa zawiera trzy zadania. Można zrobić jedno lub wszystkie w zależności od zainteresowania. Zalecam jednak, abyś zrobił/a wszystkie, ponieważ aby poznać usługę \(tą, czy każdą inną\) same warsztaty nie wystarczą. Musisz wykazać się inicjatywą ze swojej strony, aby posiąść wiedzę.

Pierwsze i drugie zadanie jest stosunkowo proste do wykonania. Rozwiązania w pewnym stopniu zostaną ukazane podczas trwania warsztatów. Przy trzecim zadaniu możesz się trochę napocić, jednak wykorzystując materiały zamieszczone na końcu instrukcji, nie powinieneś mieć z tym problemu. Zadanie te również wymaga wiedzy przysposobionej na wcześniejszych warsztatach, więc jest to dobry moment, aby ją utrwalić.

Rozwiązania do pracy domowej zostaną umieszczone w materiałach, kilka dni po warsztatach.

## Azure Search

Usługa Azure Search umożliwia nam przeszukiwanie naszych danych bez większego wysiłku z naszej strony. Dzięki niej możemy przeglądać zawartość baz danych, ale także plików. Jest ona w stanie przetworzyć plik tekstowy i umożliwić wyszukiwanie po zamieszczonej w nim treści. Ponadto wykorzystując Cognitive Services umożliwia przetwarzanie zdjęć -&gt; pozwala na rozpoznanie terenu ukazanego na zdjęciu, wyłapywanie znanych osób, które tam są i tym podobne rzeczy, które w wielu przypadkach mogą być przydatne.

Usługa działa tak, że przekazujemy jej nasz źródło danych, na przykład tabelę bazodanową, a ona zrobi całą resztę. W naszej kwestii pozostaje pisanie zapytań i cieszenie się zwracanymi wynikami.

{% page-ref page="slownik-przydatnych-pojec.md" %}

{% page-ref page="terminy-przydatne-w-przyszlosci.md" %}

